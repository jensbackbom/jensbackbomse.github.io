---
layout: post
title: Verktyg för att arbeta effektivt
---

Nedanstående är en sammanfattning av fiffiga verktyg och funktioner som jag ofta använt själv eller blivit rekommenderad de senaste åren. Tänkte försöka hålla denna lista levande så tipsa gärna om fler!

Verktyg jag använt *själv*:

**Scrivener** ([https://www.literatureandlatte.com/scrivener/](https://www.literatureandlatte.com/scrivener/)) - ett fantastiskt verktyg som innehåller allt du behöver för att skriva längre texter såsom böcker, manus, rapporter eller artiklar. Jag använde det själv för att skriva min bok Tänka, rätt och fel. Innan jag provade det var jag väldigt skeptisk till att något verktyg skulle kunna göra jobbet bättre än t.ex. vanliga textredigerare eller Word, men Scriveners funktioner för att hantera research, sortera om material m.m. gör hantering av större projekt extremt smidiga.

**Moom** ([https://manytricks.com/moom/](https://manytricks.com/moom/)) - gör att man kan arrangera fönster i Mac bredvid varandra, ovanför varandra etc. utan att behöva ändra storlek på dem manuellt. Delar av Mooms funktionalitet finns inbyggda i Windows, men för Mac är programmet väldigt användbart.

**Sublime Text** ([https://www.sublimetext.com/](https://www.sublimetext.com/)) - jag öppnar ofta Sublime enbart för att använda dess funktion att markera och ändra många saker på en gång, t.ex. för att redigera data som jag sedan ska bearbeta i Excel. Det finns förstås många andra editorer som har samma funktionalitet (t.ex. Atom samt Vim/Emacs/etc) och smaken är delad, men att ha minst en av dessa i sin verktygsarsenal är väldigt användbart.

**Pivottabeller** (i Excel eller GoogleDocs) - detta är ju inget verktyg utan en funktion i Excel, men om du inte upptäckt pivottabeller så har du verkligen gått miste om något. Arbetar du mycket i Excel känner du säkert även till vad man använder Ctrl+pil, Shift+pil, Ctrl+Shift+pil (byt ut Ctrl mot Cmd på Mac) samt F2 och F4 (Cmd+u samt Ctrl+t på Mac), om inte så kan du spara väldigt mycket tid i ditt Excelarbete.

Verktyg som jag blivit *tipsad om*:

**TextExpander** ([https://textexpander.com/](https://textexpander.com/)) - gör det möjligt att skriva en lång text med hjälp av ett kortkommando. T.ex. kan kortkommandot "kommerater" bli ett helt litet mail i stil med "Hej, Tack för ditt mail - jag tar en titt och återkommer inom kort. Mvh, Jens". Motsvarande funktion finns även inbyggd i iPhone, där jag bl.a. har lagt till en autocomplete så att "p81" ger mitt personnummer som förslag.

**Dux-Soup** ([https://www.dux-soup.com/](https://www.dux-soup.com/)) - ett lika nischat som spännande verktyg i form av en Chrome-plugin som automatiskt besöker en stor mängd LinkedIn-kontakter efter att man t.ex. gjort en sökning. På så sätt kan väldigt många LinkedIn-användare se att man besökt deras profil, vilket kan vara användbart om man t.ex. har en tagline som säger att man rekryterar el dyl. Premiumversionen gör det även möjligt att spara ner nyckelinformation om varje profil man besöker, men jag är inte helt säker på att GDPR tycker om just den funktionen.


Ett annat smart tips är att köpa min bok Tänka, rätt och fel hos [Adlibris](https://www.adlibris.com/se/bok/tanka-ratt-fel-hur-du-undviker-vanliga-tankefel-och-anvander-hjarnan-battre-9789187905599) eller [Bokus](https://www.bokus.com/bok/9789187905599/tanka-ratt-fel-hur-du-undviker-vanliga-tankefel-och-anvander-hjarnan-battre/), förhoppningsvis kan även den bidra till ökad produktivitet.
