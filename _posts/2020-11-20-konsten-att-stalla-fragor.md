---
layout: post
title: Konsten att ställa frågor i olika yrkesroller
image: assets/img/aktieagare.jpg
---
Man skulle kunna tänka sig att kunskapsarbete handlar om att *kunna* saker, men ofta handlar det faktiskt om att *ställa rätt frågor*. I många yrken är detta något du måste behärska redan från början (om du t.ex. är journalist, läkare eller psykolog), men nästan oavsett vilken bransch du är verksam i så kommer du att uppleva att en större del av din tid går åt till att ställa frågor allteftersom du stiger i graderna. Det finns (åtminstone) fyra utmaningar med att ställa frågor i arbetet:

1. Du vill vara säker på att du ställer rätt frågor och inte glömmer något viktigt.
2. Du kan ibland inte ställa exakt den fråga du vill ha svar på, antingen för att du inte kommer att få ärliga svar eller för att du inte vet vem du ska fråga.
3. Du har ofta begränsat med tid att ställa frågor.
4. Ibland är det inte *vad* du frågar som är viktigt, utan *hur mycket* eller *när*.

Låt oss se vad detta kan innebära i några olika yrkesroller.

### Om du vill starta bolag
Vi kan börja med ett icke-yrke: Någon som drömmer om att starta företag men inte har en affärsidé ännu. En av de viktigaste frågorna du kan ställa dig själv om du är i denna situation är *varför* du vill starta företag. Du bör fråga dig själv: *Vill jag bli rik eller vill jag känna mig fri?* Om du verkligen vill bli rik så måste du bygga ett stort företag, vilket ofta innebär att du behöver ta in extern finansiering. Men externa pengar betyder också externa krav, så om du vill starta företag för att bli din egen chef så är detta inte rätt väg att gå.

Många framgångsrika entreprenörer brukar börja med en vag bild av vilken slags företag de vill starta, för att sedan förfina denna bild allteftersom de kommer i kontakt med tilltänkta kunder. Ett vanligt tillvägagångssätt är att tänka som en surfare och ställa sig frågan *Var kommer nästa våg att dyka upp?* (där "våg" innebär marknad) för att i nästa steg försöka hitta ett sätt att rida på denna våg. De flesta större "vågor" jag sett har hängt ihop med ny teknik och/eller lagstiftning/avreglering.

### När du väl startat bolaget
När du startat ditt bolag och levererat dina första produkter så vill du försöka förstå om du hittat ett relevant problem att lösa, samt huruvida din produkt faktiskt löser problemet. Ett sätt att göra detta är att fråga sina första kunder *Hur skulle du reagera om du inte längre fick använda den här produkten?* och försöka förstå hur stor andel av kunderna som skulle tycka att detta vore väldigt smärtsamt. Ett annat sätt är att mäta din s.k. *Net promotor score*, som är ett mått på hur många av dina kunder som tycker din produkt är tillräckligt bra för att vilja rekommendera den till andra.

### Som investerare i startups
De flesta investeringar i startups misslyckas. Detta gör att alla investeringar måste ha tillräckligt stor potential för att kunna kompensera för de misslyckade.




Har du tips på fler yrkesroller (och tillhörande frågor) som jag borde ta upp här? Hör av dig! Jag nås på [Twitter](https://twitter.com/JensBackbom) eller [LinkedIn](https://www.linkedin.com/in/jensbackbom/).
