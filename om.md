---
layout: page
title: Om mig

---
Jag heter Jens Bäckbom och har nyligen sagt upp mig från mitt arbete som fondchef för det statliga riskkapitalbolaget Almi Invest för att ge mig ut på nya äventyr.

Jag arbetade på Almi Invest i fem år, till att börja med som investeringsansvarig och sedan som fondchef med ansvar för en portfölj på ett femtiotal tidiga startups. Jag var helt eller delvis ansvarig för våra första investeringar i nio bolag (Alva Labs, Learnster, Roaring.io, Lingio, Mediatool, Madden Analytics, Gigital, Strivr och Done Services) och ansvarade från tid till annan för ytterligare en handfull (Reve, Flarie, ZealId, EVAM Systems m fl).

Innan jag började arbeta på Almi Invest 2017 var jag företagare i nio år, framför allt aktiv i bolagen [A3J Consulting](http://www.a3j.se) och [Benchmarking Alliance](http://www.benchmarkingalliance.com). I dessa bolag arbetade jag med allt från systemutveckling (framför allt i Python/Django och diverse javascript-ramverk) till affärsutveckling, försäljning och marknadsföring. A3J såldes 2018 till fintechbolaget Dreams, medan jag fortsatte att vara delägare i Benchmarking Alliance under min tid på Almi Invest. Benchmarking Alliance såldes 2022 till SaaS-koncernen NordTech Group. 

Jag är ett stort fan av livslångt lärande och ser mig som generalist snarare än specialist - i botten är jag civilingenjör i teknisk fysik samt civilekonom så ett genomgående tema har varit att försöka verka i gränslandet mellan teknik och affär. När det blivit tid över har jag ibland även snöat in på obskyra språkstudier och musikproduktion.

Utöver detta har jag skrivit en bok, [_Tänka, rätt och fel_](https://www.adlibris.com/se/bok/tanka-ratt-fel-hur-du-undviker-vanliga-tankefel-och-anvander-hjarnan-battre-9789187905599) , som är utgiven på Roos & Tegnér förlag. Den handlar dels om vanliga tankefel inom psykologi, matematik och statistik, men även om hur man på olika sätt kan bli bättre på att använda hjärnan effektivt.

På den här sajten vill jag dela med mig av lärdomar samt saker jag sett eller gjort.

Mycket nöje!

/Jens
