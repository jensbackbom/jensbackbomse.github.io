---
layout: page
title: Om mig

---
Jag heter Jens Bäckbom och arbetar som Investment manager på Almi Invest, där jag försöker hitta lovande startups att investera i. Jag sitter för närvarande i styrelsen för fyra bolag ([Learnster](http://www.learnster.com/), [Roaring.io](Roaring.io), [Typelane](http://www.typelane.com) och [EVAM Systems](http://www.evam.life)) och är adjungerad i ytterligare två ([Alva Labs](http://www.alvalabs.io) och [ZealID](http://www.zealid.com/)).

Innan jag började arbeta på Almi Invest 2017 var jag entreprenör i nio år, och drev bl.a. bolagen [Benchmarking Alliance](http://www.benchmarkingalliance.com) och [A3J Consulting](http://www.a3j.se). I dessa bolag arbetade jag med allt från systemutveckling (framför allt i Python/Django och diverse javascript-ramverk) till affärsutveckling, försäljning och marknadsföring.

Jag är ett stort fan av livslångt lärande och ser mig som generalist snarare än specialist - i botten är jag civilingenjör i teknisk fysik samt civilekonom så ett genomgående tema har varit att försöka verka i gränslandet mellan teknik och affär. När det blivit tid över har jag ibland även snöat in på obskyra språkstudier och musikproduktion.

Utöver detta har jag skrivit en bok, [_Tänka, rätt och fel_](https://www.adlibris.com/se/bok/tanka-ratt-fel-hur-du-undviker-vanliga-tankefel-och-anvander-hjarnan-battre-9789187905599) , som är utgiven på Roos & Tegnér förlag. Den handlar dels om vanliga tankefel inom psykologi, matematik och statistik, men även om hur man på olika sätt kan bli bättre på att använda hjärnan effektivt.

På den här sajten vill jag dela med mig av lärdomar samt saker jag sett eller gjort.

Mycket nöje!

/Jens 