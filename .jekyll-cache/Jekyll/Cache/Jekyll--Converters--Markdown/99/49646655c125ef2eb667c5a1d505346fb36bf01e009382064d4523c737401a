I"<p>Jag har gjort och sett många misstag som entreprenör och investerare, men dessa går faktiskt att undvika om man bara känner till dem:</p>

<p>😓 Att starta företag med någon du inte har jobbat med tidigare. Ha åtminstone en provperiod där du kan välja att skiljas åt efteråt.</p>

<p>😴 Att starta företag med någon som har en radikalt annorlunda ambitionsnivå, intensitet eller “sense of urgency” än du själv. (i &gt;50 % av alla bolag jag har arbetat lämnade minst en av grundare bolaget inom 1-3 år efter grundandet)</p>

<p>🚧 Att bygga produkten innan man säljer den (såvida du inte behöver bevisa för dig själv att du faktiskt kan bygga den)</p>

<p>🤝 Att inte ha ett aktieägaravtal. Du vill ha vesting, drag-along och tag-along. (Se grundarstatistiken ovan)</p>

<p>🤑 Att ta in riskkapital direkt till något som borde vara bootstrappat (Riskkapital fungerar bäst när du har börjat bevisa dina hypoteser. Det tog t.ex. Figma 3,5 år att skapa sin första riktiga produkt).</p>

<p>💸 Att ta in riskkapital till en stretchad värdering. Det kan kännas bra att minska utspädningen, men det kommer att vara nästan omöjligt att ta in pengar nästa gång om du inte nått alla dina mål (Dessutom kommer investerare att vara mer angelägna att delta i bryggrundor om de känner att de gjorde en rimlig affär första gången de investerade).</p>

<p>Tankar? Jag nås på <a href="https://www.linkedin.com/in/jensbackbom/">LinkedIn</a> eller <a href="https://twitter.com/JensBackbom">Twitter</a>.</p>
:ET