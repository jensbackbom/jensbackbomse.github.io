I"3<p>Jag har gått flera olika styrelseutbildningar i olika sammanhang, men tycker ofta att de är alltför fokuserade på formalia. Visst, det är viktigt att förstå vad aktiebolagslagen säger, men ännu viktigare är att förstå vad som utgör bra och effektivt styrelsearbete - det finns många som sitter i styrelser utan att göra speciellt mycket nytta!</p>

<p>Här ett försök att sammanfatta några viktiga punkter som man bör ha med sig ang styrelsearbete, både formella och praktiska:</p>

<h3 id="ansvar-och-lojalitet"><strong>Ansvar och lojalitet</strong></h3>

<ul>
  <li>
    <p><strong>Agera för bolagets bästa, inte för enskilda ägare</strong><br />
 Som styrelseledamot måste du alltid agera i <strong>bolagets bästa intresse</strong> och inte för en enskild ägare, även om du blivit utsedd av en viss ägare eller ägargrupp.</p>
  </li>
  <li>
    <p><strong>Personliga agendor</strong><br />
 En bra styrelseledamot undviker att driva en <strong>personlig agenda</strong> och vågar ta svåra diskussioner direkt med gruppen och särskilt med VD:n.</p>
  </li>
  <li>
    <p><strong>Undvik skadeståndsansvar</strong><br />
 Du kan inte hållas skadeståndsansvarig för dåliga beslut om de fattades baserat på korrekt information och utan att något ljugits om eller undanhållits. Om du <strong>reserverar dig</strong> mot ett beslut i protokollet undviker du i princip allt ansvar för det beslutet.</p>
  </li>
</ul>

<h3 id="juridiska-skyldigheter"><strong>Juridiska skyldigheter</strong></h3>

<ul>
  <li>
    <p><strong>Kontrollbalansräkning vid kapitalförlust</strong><br />
 Upprätta en kontrollbalansräkning om du misstänker att <strong>hälften av aktiekapitalet är förbrukat</strong>. Styrelsen har ansvar att agera snabbt för att undvika personligt betalningsansvar.</p>
  </li>
  <li>
    <p><strong>Skydda bolagets ekonomi och undvik personligt betalningsansvar</strong><br />
 Vid ekonomiska problem måste bolaget försättas i konkurs senast på <strong>skattens förfallodag</strong> för att undvika personligt ansvar för obetalda skatter.</p>
  </li>
  <li><strong>Skillnad mellan privata och publika bolag</strong>
    <ul>
      <li><strong>Privata aktiebolag</strong>: Kräver minst <strong>en ordinarie styrelseledamot</strong> och en suppleant.</li>
      <li><strong>Publika aktiebolag</strong>: Kräver minst <strong>tre ordinarie styrelseledamöter</strong>. Publika bolag måste även följa striktare regler för redovisning, kapitalanskaffning och offentlig insyn.</li>
    </ul>
  </li>
  <li><strong>Tystnadsplikt</strong><br />
 Styrelseledamöter har tystnadsplikt och får inte avslöja känslig information om bolagets affärsstrategier, finansiella situation eller andra interna förhållanden.</li>
</ul>

<h3 id="förberedelse-och-mötesnärvaro"><strong>Förberedelse och mötesnärvaro</strong></h3>

<ul>
  <li>
    <p><strong>Engagemang och närvaro</strong><br />
 En bra styrelseledamot <strong>deltar aktivt</strong>, är förberedd och följer mötesagendan, medan en dålig ledamot anländer sent, läser inte på och ställer frågor som redan besvarats.</p>
  </li>
  <li>
    <p><strong>Resurser och fokus</strong><br />
 En bra styrelseledamot inser att <strong>resurserna är begränsade</strong> och uppmuntrar fokus istället för att lägga till fler initiativ. Dålig praxis är att alltid föreslå att göra mer utan att tänka på kapacitet.</p>
  </li>
  <li>
    <p><strong>Tydliga frågor</strong><br />
 En bra styrelseledamot förstår att de <strong>frågor som ställs ofta är viktigare än de svar som ges</strong>. Dåliga ledamöter går in i rummet med färdiga svar utan att ha tänkt igenom problemen.</p>
  </li>
  <li>
    <p><strong>Beslutsför styrelse</strong><br />
  För att styrelsen ska vara beslutsför krävs att <strong>mer än hälften</strong> av ledamöterna är närvarande vid mötet.</p>
  </li>
</ul>

<h3 id="styrelseledamotens-roll-och-ansvar"><strong>Styrelseledamotens roll och ansvar</strong></h3>

<ul>
  <li>
    <p><strong>Aktivitet och engagemang</strong><br />
 Som styrelseledamot förväntas du vara aktiv, delta i styrelsemöten och vara väl påläst inför beslut. Det är ditt ansvar att hålla dig informerad om bolagets verksamhet och ekonomiska ställning.</p>
  </li>
  <li>
    <p><strong>Styrelsen ansvarar för bolagets organisation och förvaltning</strong><br />
 Styrelsen ska organisera och övervaka bolagets verksamhet, inklusive ekonomisk kontroll och interna rutiner.</p>
  </li>
  <li>
    <p><strong>Styrelsen utser och avsätter VD</strong><br />
 Styrelsen ansvarar för att utse och övervaka VD:s arbete, samt att avsätta VD vid behov om denne inte följer styrelsens riktlinjer. OBS att en bra styrelseledamot bör agera binärt här - antingen har man inget förtroende för VD (och agerar för att avsätta vederbörande), eller också agerar man som om man har 100 procent förtroende för VD och stöttar fullt ut. Mellantinget - att t.ex. försöka undermindera VD:s arbete eller ställa denna mot väggen, är helt kontraproduktivt.</p>
  </li>
  <li>
    <p><strong>Årsredovisning och bokslut</strong><br />
 Styrelsen ansvarar för att årsredovisningen och bokslutet är korrekt upprättade och inlämnade i tid, senast sju månader efter räkenskapsårets slut.</p>
  </li>
</ul>

<h3 id="kuriosa"><strong>Kuriosa</strong></h3>

<ul>
  <li>
    <p><strong>Ingen bolagsstämma krävs vid försäljning av bolag</strong><br />
 Styrelsen kan besluta om försäljning av hela eller delar av bolaget utan att kalla till bolagsstämma.</p>
  </li>
  <li>
    <p><strong>Gäster på bolagsstämman</strong><br />
 I privata bolag får gäster, inklusive ledningen, endast delta på stämman om <strong>alla närvarande aktieägare godkänner</strong> deras närvaro.</p>
  </li>
  <li>
    <p><strong>Arvode och styrelsesammansättning</strong><br />
 Arvode till styrelsen bestäms <strong>före</strong> valet av styrelse, till skillnad från exempelvis USA där arvode ofta fastställs efter att styrelsen är vald.</p>
  </li>
  <li>
    <p><strong>Retroaktivt arvode</strong><br />
 Det är tillåtet att ge retroaktivt arvode till styrelsen, exempelvis om arbetsbelastningen oväntat ökar på grund av en kris.</p>
  </li>
  <li>
    <p><strong>Endast beslut behöver protokollföras</strong><br />
 I svenska styrelseprotokoll räcker det att dokumentera själva besluten, men beslutsunderlag och förslag bör finnas med i dokumentationen.</p>
  </li>
</ul>

<p>Tankar? Jag nås på <a href="https://www.linkedin.com/in/jensbackbom/">LinkedIn</a> eller <a href="https://twitter.com/JensBackbom">Twitter</a>.</p>
:ET